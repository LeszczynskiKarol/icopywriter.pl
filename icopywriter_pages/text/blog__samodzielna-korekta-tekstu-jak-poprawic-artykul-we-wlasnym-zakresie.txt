URL: https://www.icopywriter.pl/blog/samodzielna-korekta-tekstu-jak-poprawic-artykul-we-wlasnym-zakresie/
Slug: blog__samodzielna-korekta-tekstu-jak-poprawic-artykul-we-wlasnym-zakresie
Tytul: Samodzielna korekta tekstu. Jak poprawić artykuł we własnym zakresie? - Copywriter - oferta. Content creator - pisanie tekstów na zamówienie
Timestamp: 20231208191516
============================================================

Jak skorygować własny artykuł? Samodzielna korekta tekstu poza znajomością zasad pisowni i gramatyki wymaga także odrobiny samodyscypliny i odpowiedniej organizacji pracy. Na szczęście są na to sposoby. Oto kilka sprawdzonych i polecanych przeze mnie metod i porad, które pomogą Ci usprawnić samodzielną korektę tekstów. Dowiedz się, jak sprawić, aby Twoje treści były płynne i pozbawione błędów!
Daj tekstowi dojrzeć
Tekst nie zawsze warto korygować od razu po napisaniu. Przeglądanie i poprawianie własnych treści zacznij przynajmniej kilka godzin, a najlepiej jeden dzień po ich stworzeniu. Dlaczego uważam takie odkładanie korekty na później za słuszne? Głównie dlatego,
aby Twój umysł odpoczął i „zdystansował się”
od tekstów. W ten sposób łatwiej dostrzeżesz ewentualne błędy i niejasności.
Przykładowo, jeśli napiszesz tekst wieczorem,
wróć do korekty dopiero następnego dnia rano
. Moim zdaniem to niezwykle ważne, zwłaszcza w przypadku długich, skomplikowanych artykułów czy raportów, które wymagają pełnej koncentracji przez długi czas.
Koryguj zbiorczo
Kolejna metoda, która może ułatwić Ci samodzielną korektę tekstu, to korygowanie zbiorcze. Zamiast popadać w ciągły wir korekty,
wyznacz sobie blok czasu wyłącznie na sprawdzanie
napisanych wcześniej tekstów. Działa to na zasadzie: tekst, tekst, tekst, tekst itd. -> korekta, korekta, korekta.
Możesz na przykład ustalić, że codziennie rano będziesz korygować wszystkie teksty napisane poprzedniego dnia. Dzięki temu skupisz się na samym procesie twórczym, a następnie
poświęcisz odpowiedni czas wyłącznie na poprawianie ewentualnych błędów
.
Skup się!
Nie muszą Ci mówić, że
skupienie jest kluczowe podczas korekty tekstu
. Z pewnością dobrze wiesz również, jak łatwo ulec różnego rodzaju rozpraszaczom, które mogą skutecznie utrudnić pracę. Znasz to – odpalasz IG, FB czy TikToka i po 2 minutach mijają dwie godziny.
Jednym ze sprawdzonych sposobów na utrzymanie koncentracji jest technika pomodoro. Polega ona na pracy z pełnym skupieniem przez 25 minut, po czym następuje 5-minutowa przerwa. Ten cykl powtarza się cztery razy, a następnie przysługuje dłuższa, 15-minutowa przerwa. W wyznaczonym czasie
skup się tylko na korekcie
i unikaj wszelkiego rodzaju rozproszeń. To prosty, ale niesamowicie skuteczny sposób na zwiększenie efektywności pracy.
Nie czytaj po cichu! To najgorszy sposób korekty
Jednym z najgorszych sposobów na samodzielną korektę jest czytanie po cichu. Dlaczego? Po pierwsze nie angażuje słuchu, co jest utrudnieniem, zwłaszcza jeśli pracujesz samodzielnie.
Drugi powód jest taki, że skupiasz się na poszczególnych słowach, a nie na całym kontekście. Jeśli naprawdę pragniesz nauczyć się samemu skorygować własny artykuł, unikaj tej metody.
Czytaj na głos i koryguj swoje błędy
Zamiast czytania po cichu, spróbuj czytać na głos. To bardzo efektywna metoda, która pomoże Ci wychwycić błędy gramatyczne, ortograficzne lub stylistyczne. Podczas czytania na głos
bardziej koncentrujesz się bowiem na samym tekście
. Zaczynasz zwracać uwagę na dużo większą liczbę detali, które mogły Ci umknąć podczas pisania. Możesz nawet dostrzec błędy, które nie byłyby dla Ciebie widoczne podczas czytania w myślach.
Słuchaj swojego tekstu
Kolejnym krokiem, który może Ci pomóc w samodzielnej korekcie, jest słuchanie tekstu. Istnieje wiele programów i wtyczek do przeglądarek, które umożliwiają przekształcanie tekstu w mowę. Oto kilka popularnych rozwiązań:
Google Text-to-Speech.
Ta technologia jest często wykorzystywana w urządzeniach z systemem Android oraz w usługach internetowych Google, jak Google Docs. Pozwala na odczytywanie tekstu w różnych językach.
Microsoft Text-to-Speech.
Zintegrowana z produktami Microsoft, w tym z systemem operacyjnym Windows i pakietem Word, umożliwia odczytywanie tekstu na komputerze.
Natural Reader.
To wszechstronna aplikacja, która oferuje szeroki wybór głosów i języków. Można jej używać zarówno online, jak i offline.
Balabolka.
Darmowy program do konwersji tekstu na mowę, obsługujący różne formaty plików tekstowych i oferujący sporo opcji konfiguracyjnych.
Read Aloud.
Popularna wtyczka do przeglądarek umożliwiająca odczytywanie tekstu ze stron internetowych.
Voice Dream Reader.
Aplikacja dostępna na iOS i Androida, znana z wysokiej jakości syntez mowy i szerokiego wyboru głosów.
Speechify.
Aplikacja, która umożliwia odczytywanie tekstu z różnych źródeł, w tym stron internetowych i dokumentów, na urządzeniach mobilnych i komputerach.
Słysząc swój tekst,
łatwiej zauważasz błędy
i rozumiesz, które fragmenty brzmią niezbyt płynnie.
Słuchanie własnych treści pozwala na zobaczenie ich z innej perspektywy. Skupiasz się wtedy na brzmieniu, a nie tylko na pisowni i gramatyce, co pozwala na głębszą korektę. To forma, która pomaga nie tylko na samodzielną korektę tekstu, ale także na ulepszanie umiejętności pisarskich, dlatego zdecydowanie ją polecam.
Używaj narzędzi
Samodzielna korekta tekstu wymaga czasu i skupienia. Na szczęście do Twojej dyspozycji są różnego rodzaju narzędzia, które mogą w tym pomóc. Jednym z nich jest
LanguageTool
– darmowy i ogólnodostępny program, który pozwala na samodzielną korektę tekstu. Analizuje treść, wykrywa błędy i sugeruje poprawki. To szalenie przydatne, zwłaszcza gdy masz do czynienia z długim artykułem, który trudno przeczytać od A do Z.
Skorzystaj z Chata GPT
Jak trwoga, to do… no właśnie – do kogo innego, jak nie Chata GPT! Z powodzeniem możesz wykorzystać go do korekty własnego tekstu – wystarczy, że zastosujesz się do moich wytycznych. Oto one.
Nadaj rolę Chatowi GPT.
Zacznij od poinformowania Chata, że od teraz jest korektorem językowym odpowiedzialnym za korektę językową tekstów, które mu wklejasz. Dzięki temu zwiększysz prawdopodobieństwo prawidłowego wykonania zadania, które mu powierzasz. Prompt mógłby brzmieć mniej więcej tak:
„
Wciel się w doświadczonego korektora językowego z 20-letnim stażem w branży, który doskonale potrafi sprawdzać i korygować językowo teksty. Posługujesz się językiem polskim w sposób wybitny i umiesz znajdować nawet najmniej oczywiste błędy językowe.
Bardzo dokładnie przeanalizuj tekst, który teraz wklejam i wskaż błędy językowe – ortograficzne, stylistyczne, interpunkcyjne, logiczne i inne, które uważasz za warte poprawienia. Nie przepisuj całego tekstu i nic w nim nie zmieniaj, tylko wskaż fragmenty, które uważasz, że powinny zostać zmienione.
”
Jak widzisz, jest to dość długi prompt, jednak inaczej nie da się przekazać Chatowi GPT wytycznych, które spełni tak, jak tego oczekuję. Zauważ, że nie proszę go o napisanie tekstu od nowa w pełni poprawnie, a tylko o wskazanie błędów, które następnie poprawiam samodzielnie. Dlaczego tak?
Są trzy powody:
po pierwsze
sztuczna inteligencja ma tendencję do ingerowania w treść źródłową, dlatego trzeba jej pilnować. Chodzi o to, że poza samymi poprawkami językowymi Chat GPT dokonałby innych zmian, których nie chcę.
Po drugie
nie wszystkie poprawki i sugestie AI są trafne – każdą odpowiedź sztucznej inteligencji trzeba sprawdzić „po ludzku” i upewnić się, że rzeczywiście warto się do niej zastosować.
Trzeci i ostatni powód
, dla którego nakazuję Chatowi GPT-korektorowi tylko wskazywanie błędów, a nie wprowadzanie poprawek w tekście, są ograniczenia dotyczące długości jego odpowiedzi. Relatywnie niewielkie okienko kontekstowe uniemożliwia sztucznej inteligencji wklejenie długich tekstów w całości.
I jeszcze jedno – jeśli zamierzasz wykorzystać Chat GPT do korekty własnych tekstów, radzę nie poprzestawać na jednej turze poprawek. Po wprowadzeniu wszystkich korekt zasugerowanych przez AI wklej tekst jeszcze raz i powtórz cały proces 3 albo nawet 4 razy.
Ale wiesz co? Oszczędź sobie czas i kłopotu i zamiast samemu tworzyć GPTs, po prostu skorzystaj z tego mojego Chata!
Zaprogramowałem go dla Ciebie
i każdego, kto we własnym zakresie i całkowicie za darmo chce korygować teksty za pomocą Chat GPT 4. Oto link:
https://chat.openai.com/g/g-uR9vQTSwm-ecopywriting-pl-korektor-i-redaktor-tekstow
Mam nadzieję, że się przyda! Będę wdzięczny za opinie i recenzje.
GPT korektor od eCopywriting.pl
Zleć korektę korektorowi
Pomimo wielu dostępnych narzędzi do samodzielnej korekty tekstu zawsze warto rozważyć zlecenie tej pracy profesjonalistom. Specjaliści np. z eCopywriting doskonale wiedzą, czym jest
korekta językowa tekstów
. Poświęcają swój czas na analizę tekstu, szukają najdrobniejszych błędów, które mogły umknąć Twojej uwadze. Dla nich nie
ma znaczenia, czy jest to artykuł, praca magisterska czy ważny dokument firmowy.
Korektor nie tylko sprawdzi poprawność ortograficzną i gramatyczną, ale też zwróci uwagę na układ tekstu, jego strukturę i logikę argumentacji. Zlecając komuś korektę swojego tekstu, dajesz sobie szansę na to, aby został poprawiony przez prawdziwego specjalistę.
Z drugiej strony, decydując się na tę formę korekty,
przygotuj się na konstruktywną krytykę
. Ta może jednak przynieść korzyści – pozwoli Ci bowiem dostrzec błędy, które popełniasz i zapobiec ich powtarzaniu w przyszłości. Dzięki temu Twoje umiejętności copywriterskie będą się ciągle rozwijać.
Metoda
Opis
Zalety
Wady
Daj tekstowi dojrzeć
Zacznij korektę kilka godzin lub dzień po napisaniu tekstu, by umożliwić umysłowi odpoczynek i zdystansowanie się od treści.
Pomaga dostrzec błędy i niejasności, które mogły zostać przeoczone.
Wymaga dodatkowego czasu i cierpliwości.
Koryguj zbiorczo
Wyznacz blok czasu wyłącznie na sprawdzanie tekstów napisanych wcześniej, zamiast popadać w ciągły wir korekty.
Zwiększa efektywność poprzez oddzielenie procesu twórczego od korekty.
Może być trudne do zorganizowania przy krótkich terminach.
Technika pomodoro
Pracuj z pełnym skupieniem przez 25 minut, po czym rób 5-minutową przerwę. Powtarzaj cykl cztery razy z dłuższą przerwą po czwartym cyklu.
Poprawia koncentrację i efektywność pracy dzięki regularnym przerwom.
Wymaga dyscypliny i regularności w pracy.
Czytanie na głos
Czytaj tekst na głos, by lepiej się skoncentrować na treści i wychwycić błędy gramatyczne, ortograficzne lub stylistyczne.
Ułatwia zrozumienie całego kontekstu i poprawia jakość tekstu.
Może być niewygodne w miejscach publicznych lub w obecności innych.
Słuchanie tekstu
Użyj technologii text-to-speech, by słuchać swojego tekstu i łatwiej zauważyć błędy oraz fragmenty brzmiące niepłynnie.
Pozwala dostrzec błędy niewidoczne podczas czytania w myślach.
Zależne od jakości oprogramowania do konwersji tekstu.
Używanie narzędzi
Wykorzystuj programy takie jak LanguageTool, by analizować tekst, wykrywać błędy i sugerować poprawki.
Automatyzuje część procesu korekty, oszczędzając czas i wysiłek.
Nie wszystkie narzędzia są równie skuteczne i mogą wymagać subskrypcji.
Korekta z Chat GPT
Wykorzystaj Chat GPT jako korektor językowy, który analizuje tekst i wskazuje błędy językowe.
Pozwala na szybką i dokładną analizę tekstu z wykorzystaniem zaawansowanej sztucznej inteligencji.
Wymaga weryfikacji ludzkiej i może nie dostrzec wszystkich subtelności językowych.
Zlecenie korekty korektorowi
Zleć korektę tekstu profesjonalnemu korektorowi, który dokładnie przeanalizuje treść, szukając najdrobniejszych błędów.
Gwarantuje wysoką jakość korekty, uwzględniając aspekty ortograficzne, gramatyczne i stylistyczne.
Może być kosztowne i wymaga dodatkowego czasu na znalezienie odpowiedniego specjalisty.
Korekta tekstu we własnym zakresie – wymagające, ale wykonalne zadanie
Samodzielna korekta tekstu wymaga skupienia, cierpliwości i znajomości zasad języka polskiego. Istnieje wiele metod, które pozwalają na usprawnienie tego procesu – od korekty zbiorczej, po wykorzystanie specjalistycznych narzędzi pomagających wyłapywać błędy. W przypadku ważnych treści warto jednak pomyśleć o zleceniu korekty profesjonalistom. Wszystko po to, aby Twój artykuł był poprawny i klarowny dla czytelnika.
Podobne wpisy
CTA (call to action), czyli inaczej wezwanie do działania, to chleb powszedni każdego copywritera. Ten niepozorny skrót kryje…
W świecie pełnym głośnych reklam i przekazów marketingowych coraz ważniejsze staje się umiejętne dotarcie do szerokiej publiczności w…
Czy wiesz, że pewne słowa mają niezwykłą moc angażowania i przyciągania uwagi czytelnika? Tzw. „Power Words” mogą wzmocnić…
Dodaj komentarz
Anuluj pisanie odpowiedzi
Twój adres e-mail nie zostanie opublikowany.
Wymagane pola są oznaczone
*
Komentarz
*
Nazwa
*
Adres e-mail
*
Witryna internetowa
Zapisz moje dane, adres e-mail i witrynę w przeglądarce aby wypełnić dane podczas pisania kolejnych komentarzy.
Δ